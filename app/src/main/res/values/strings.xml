<resources>
  <string name="app_name">BatalGanj</string>
  <string name="font_size_settings_sample">قلم</string>
  <string name="moghadame"><![CDATA[
<!DOCTYPE html>
<head>
<meta charset ="UTF-8">
<title></title>
</head>
<body dir="rtl">
<hr>

<p>    مَثَل چیست؟ سخن کوتاه و مشهوری است که به قصه ای عبرت آموز یا گفتاری نکته آموز اشاره دارد و تصوّر روشنی از تجربۀدیگران را به خاطر می آورد و جای صراحت یا توضیح  بیشتر را می گیرد.کلمۀ مثل یک کلمۀ عربی است. ولی کلمۀ فارسی (متل) هم تقریباً همان معنی را دارد. وقتی مثل گفتن  صورت زننده و بی ادبانه پیدا کند،آن را متلک می گویند.یک عبارت کوتاه  وقتی خیلی مشهور شود و گفتن و شنیدن آن  رایج و در فرهنگ مردم  ساری و جاری باشد به آن ضرب المثل می گویند." (3)"
  سخنی که در هر قالب و شکلی که ادا گردد،ترجمان فکر و نهانگاه آدمی است و  بشر همواره بدین وسیله اندیشه ها و خواست های اجتماعی، انسا نی و محیطی خود را به دیگر همنوعان بیان سازد.و در معنای دیگر می توان گفت که سخن  و کلام، نتیجه و آزمون، عقیده و نیّت هر فرد انسانی است. بنابراین ضرب المثل هم گونه ای از سخن است که امروز در هر جامعه ای شیوه های معاشرت،کردار،طرز تفکّر،عادات و آداب و اخلا قیات  و نیروهای عقلا نی و ذهن خود را به آن وسیله ابراز می کنند."(4).
  ضرب المثل ها در واقع  همان سخنان و قصه های عبرت آموزِ  کوتاه و مشهوری هستند که به عنوان میراثی پر ارزش  از نیاکان ما به جای مانده و هر کدام زیر بنای عمیقی برای  اندیشیدن دارند. اندیشمندان علوم انسانی  برای کشف و شناسایی حقایق زندگی  هر قوم   و ملّتی به سراغ قصه ها،شعرها،چیستانها و مثل های آن قوم رفته وتحقیقات خود را در این منابع که از گذشتگان دور سینه به سینه نقل شده، معطوف می دارند؛تا راحت تر در مورد حقایق زندگی و فرهنگ آن مردم  قضاوت نمایند. در ضرب المثل ها، مطالب عبرت آموزی وجود دارد که به راحتی و با ادای جملاتی پر محتوی  پیام  منتقل  و تصویر روشنی از  تجربۀ دیگران در اذهان ترسیم می شود. معمولاً بسیاری از ضرب المثل ها، نتیجۀ حوادثی هستند که برای گذشتگان پیش آمده و مشهور شده اند. در حالی که بسیاری از ما از اصل پیدایش آنها اطلاعی نداریم.
   بلوچ قومی است که بنابر عقاید زبان شناسان  زبانی مستقل دارد که از حیث توانایی  و  بعد ترکیبی  از قوّت زبانی فراوانی برخودار است. بهترین شواهد را می توان در اندیشه های شاعران و نوشته های نویسندگان بلوچ زبان جُست. به همین دلیل لازم است که در پشتوانۀ فرهنگی و ادبی این قوم و زبان او باید تامل کرد. امید است که فرهنگ دوستان و زبان شناسان زبانهای ایرانی و فرهیختگان بلوچ  در جمع آوری  و احیاء فرهنگ عامه،امثله،قصه ها،داستانها،چیستانها و شعرها که در قالبهای مختلف از جمله  رزمی، بزمی، اخلاقی و ملّی سروده شده اند بکوشند.
  آنچه پیش روی شماست مجموعه ا ی بیش از 6000  ضرب المثل و اصطلاح زبان بلوچی است که از سال 1374 تا سال 1391 به لطف الهی و عنایت بی دریغ برادران ارجمند آقایان: مرحوم استاد عباس پروین،حاجی غلام حیدر قبا (کزوری)، عبدالحمید ایران نژاد،دکتر موسی محمودزهی،مرحوم مولوی دادرحیم کریم زایی، مولوی محمّد  حاجی زهی، مولوی عبدالرشید تریز، مولوی عبدالناصر دامنی،مرحوم استاد عبدالحسین یادگاری، محمدرحیم ساسان، شاه محمد لاشاری،عبداللطیف بُردبار، مزار اربابی،عبدالرئوف ملازهی، عبدالغفور ملازهی (کوْپچی) عبدالواحد ملایی، عبدالغنی دامنی، رسول بخش بلوچی،دکتر اسمائیل نرماشیری، عبدالواحد برهانی، عبدالقادر دینارزهی،خدایار براهوْیی، محمدامین سپاهیان، گل محمد دهقانی(آسکانی)،نورمحمد محمودزهی،نورمحمد رئیسی(بنتی) نصرت الله  استوار، امان الله زراعتی، عبدالواحد مصطفوی،نصیر سرکوهی و حمیدا... بزرگزاده  گردآوری شده است.
   پر واضح است که بدون تلاشهای این عزیزان  فرهنگ دوست، ره به جایی نمی بردم. برخود  لازم می دانم که از صمیم قلب  از یکایک  این یاوران  سپاسگزاری نمایم. و همچنین از مرکز خدمات کامپیوتری لاشار و ترابایت کامپیوتر که در تایپ این اثر  همکاری داشته و از آقایان عیسی صادق زاده و بهادر نادری که در طراحی جلد کتاب، قبول زحمت نموده اند کمال تشکر دارم.

  در نخستین سالها  قریب به دو هزار ضرب المثل و اصطلاح را از گوشه و کنار سرزمین پهناور بلوچستان گردآوری کرده بودم. این دستمایه باعث شادمانی و تشویق مضاعف  من شد  و  نیز به خوبی می دانستم که دایرۀ ضرب المثل ها و اصطلاحات زبان بلوچی که دارای پشتوانۀ کهنِ قومیِ  این سرزمین دیرینه است  باید بسی  وسیع تر باشد. به هر حال  افق گسترده ای از ضرب المثل ها و اصطلاحات بلوچی پیش رویم پدیدار گشت و با شوق فراوان وارد این عرصه شدم.
   ضرب المثل ها و اصطلاحات که جزیی از ادبیات هر ملّتی هستند، ارزش آنها در هیچ فرهنگی بر کسی پوشیده نیست. بنابراین  دریغ است که این گنجینۀ فرهنگی بلوچی پراکنده مانده و جمع آوری نگردد. لذا  برخود لازم دانستم که  تا حدّ ممکن  در گردآوری  این گنجینه بکوشم.
</p>

<b><p> به مصداق ضرب المثل  بلوچی،هُرّے هُرّے، کاسگے  پُرّے:</p></b>
<p> عزم خود را برای خوشه چینی از هر خرمنی و در هر وضعیّتی  جزم کردم که هر ضرب المثل و اصطلاح را در لحظۀ ادای آن شکار نمایم.</p>

<p>تشریح و توضیح ضرب المثل و اصطلاحات  کار دشواری است.در این کتاب  تا حدّ ممکن   به ترجمۀ فارسی،پیام کنایی،انتقال آشکار و پنهان مفاهیم و امانتداری پرداخته شده است. همچنین محتوی این کتاب  بر اساس جنبه های موضوعی به تعداد 82 موضوع به صورت الفبای فارسی تنظیم شده اند.
 یادآوری می گردد که تعداد قابل توجهی از ضرب المثل ها و اصطلاحات که جنبۀ تابو (6) دارند و باعث جریحه دار شدن احساسات افراد خاص قوم، طایفه یا منطقه ای می شوند، جمع آوری گردیده،امّا در این اثر آورده نشده اند. به  نظر می آید که جای این گونه ضرب المثل ها و اصطلاحات در یک اثر جداگانه مناسب تر باشد.
  به منظور بهره برداری آسانتر از این کتاب  برای کسانی که آشنایی با زبان و خط بلوچی ندارند،تمام مدخل های اصلی  آوانگاری شده و معادل فارسی بعضی از آنها  بیشتر از دو کتاب 1- امثال حکم،تالیف علی اکبر دهخدا؛
   2- درکوچه،تالیف احمد شاملو استخراج شده اند.

  در بخش ضمایم، تعداد264 1 کلمات و ترکیبات ضرب المثل ها و اصطلاحات به خط بلوچی نوشته و پس از آوانگاری به فارسی ترجمه شده اند.
با اعتراف  به وجود نواقص در این اثر، به خصوص به عنوان یک اثرِ  نو، نظریات  صاحب نظران  و علاقه مندان را در خصوص  رفع نواقص و کمک در افزایش تعداد مدخل ها را به دیدۀ منّت  می پذیرم.قطعاً نظریات علمی و سازندۀآنها در چاپهای بعدی لحاظ خواهد شد.

                                          رسول بخش کشاورز
</p>

</body>
</html>
  ]]></string>

  <string name="pishgoftar"><![CDATA[
  <!DOCTYPE html>
<head>
<meta charset ="UTF-8">
<title></title>
</head>
<body dir="rtl">
<hr>

<p>زبان بلوچی یکی از وابستگان گروه زبانهای ایرانی نو  است که از طریق شاخۀ هند  و ایرانی (آریایی) به  خانوادۀ فرضی زبانهای هند  و  اروپایی متصل می گردد.
   "بلوچی" اکنون به زبان مردمی گفته می شود که آن مردم در بخش هایی از جنوب غربی کشور پاکستان، در استان سیستان و بلوچستان در جنوب شرقی ایران،در بخشی از جنوب افغانستان، و در داخل و اطراف کشورهای حوزۀخلیج فارس زندگی می کنند.گروه های کوچکتری از بلوچ زبانان به صورت جمعیت های پراکنده  قبیله ای و خانوادگی در مرو  در کشور ترکمنستان و در بعضی از کشورهای آفریقایی و اروپایی به سر  می برند. در حال حاضر، بیشترین شمار سخنگویان زبان بلوچی در پاکستان و ایران سکونت دارند.
   یکی از عوامل باز دارنده برای مطالعه بر روی زبان  بلوچی،عدم  برخورداری این زبان از منابع مکتوب تاریخی و ادبی از دوران قدیم است. در حقیقت پس از استقلال پاکستان در سال 1947 میلادی بود که بلوچ های پاکستان شروع به گردآوری و کتابت حجم قابل توجهی از میراث تاریخی و ادبی خود نمودند. به طور کلّی در دو قرن گذشته و قرن آغازین جدید تحقیقات علمی معتبر توسط افراد بلوچ و غیر بلوچ  بر روی زبان و ادبیات بلوچی و تاریخ   بلوچستان انجام شده است.
   به طور کلّی می توان گفت که در تمام زمینه های تحقیق و مطالعه بر روی این زبان زندۀایرانی از جمله  ریشه شناسی،رده شناسی،گویش شناسی، آواشناسی، ساختواژه، دستور، گردآوری و تنظیم متون، واژگان، خط، استاندارد سازی و ادبیات بلوچی به معنی عام، تلاش های زیادی به عمل آمده است. اکنون به همّت تلاشگرانی که بعضی از آنها زندگی خود را در این راه گذاشته اند، راه های مطالعه و تحقیق در مورد زبان بلوچی گشوده شده  و لزوم تحقیقات تخصصی تر در این خصوص ایجاب می نماید.(1)

  اندیشۀ نگارش کتاب " بتل گنج ءُ بلوْچی زبانءِ گالوار " بر مبنای همین نیاز صورت گرفته تا گامی هر چند کوچک، امّا تخصصی در زمینۀ فرهنگ و ادب بلوچی برداشته شود.
   به طور کلّی ضرب المثل از نوع کلام مجازی( figurative) است که اجزاءِ ترکیب کلام در معنی حقیقی خود به کار  نمی روند.در این نوع کلام، نویسنده و یا گوینده از خواننده و یا شنونده انتظار دارند که با استفاده از دانش پیشین فرهنگی و زبانی خود و دقّت و تفکّر در بارۀ ضرب المثل مورد نظر به رمز گشایی آن بپردازند. زیرا کلامی که با استفاده از گفتار مجازی بیان می شود،دارای رمزی است که با دقّت و تفکّر گشوده می شود و به همین دلیل
تاثیر بیشتری در خواننده یا شنونده می گذارد و به مدّت بیشتری در ذهن او می ماند  به عبارت دیگر، در این نوع کلام  خواننده یا شنونده  خود حلّال مسئله است. از طرفی، ضرب المثل ها فقط اطلاعات را منتقل نمی کنند، بلکه عواطف و احساسات را  بر می انگیزند و در درک زیبایی ها و یادآوری زمینه های فرهنگی و زبانی به فرد کمک می کنند.

   کلامی که به وسیلۀ اصطلاح و ضرب المثل بیان می شود، نشان دهندۀ تعلّق بیشتر نویسنده و یا گویندۀ آنها به جامعه ای است که آن اصطلاح و یا ضرب المثل در آن رایج است. به طور کلّی چند جنبه بر کلام مجازی و از جمله  ضرب المثل مترتب است که از میان آنها می توان به موارد زیر اشاره کرد:

1- معنای تحت الفظی2- معنای مجازی3- بار عاطفی4- نوع سبک 5 - رنگ و بوی ملّی و قومی.

  با آنکه در رمز گشایی یک ضرب المثل  معنی مجازی آن مدّ  نظر است، امّا دانستن معنی تحت الفظی اجزاءِ ترکیب آن هم در فهم معنی کمک می کند. از طرفی نیز باید بدانیم که هر ضرب المثل دارای بار عاطفی مثبت، منفی و یا خنثی است و ممکن است به ملّت یا قوم خاصی تعلّق داشته باشد و سبک کاربرد آن در حضور افراد مختلف به صوررت های محاوره ای،عامیانه،معمولی،رسمی،تشریفاتی و خیلی تشریفاتی متفاوت است. از این نظر در نحوۀ استفاده از ضرب المثل و جای استفاده از آن باید دقّت کرد.
   ضرب المثل ها جمله های کاملی هستند که نوع موزون و یا غیر موزون دارند و شامل موضوعات اخلاقی،تجربۀ شخصی یا جمعی، پند و اندرز،هشدار  و یا حوادث تاریخی می شوند که بر اساس افسانه های قومی و ملّی، فرهنگ عامه، گفتار بزرگان و شعرای قوم و یا ملّت شکل می گیرند.
  </p>
<p>به عنوان نمونه  ضرب المثل: کتءِ وتءُ ننگءِ  وت نمونۀ آشکار یک ضرب المثل سراوانی است، زیرا فقط در حوزۀ سراوان  از  واژۀ " کت  "  به معنی "خانه"  استفاده  می شود.

  از نظر بار عاطفی،در دو ضرب المثل زیر  اوّلین  دارای بار عاطفی مثبت و دوّمین دارای بار عاطفی منفی است:
 </p>

 <b><p>او كوهۓ سرءِ مرد،ای من بگندءُ  بِرگرد. </p></b>
 <p>مردی كه بر بالاي كوه صعود کرده ای،مرا ببين و برگرد.  </p>
 <p>مبنای اين ضرب المثل از آنجاست که روزي دو نفر  در مسيري گرفتار راهزنان شدند. يكي ازآن دو گريخت و به بلنداي كوهي پناه برد و ديگري اسير راهزنان شد. راهزنان فردِ  اسیر  را شكنجه كرده و بر درختِ خرمايي بستند. اموالش را به تاراج برده و وادارش کردندکه همسفرش را از بالاي درخت صدا بزند تا او هم تسليم راهزنان شده و نزد آنها برگردد. مرد اسیر  به همسفرش چنین ندا داد: اوّل وضع مرا بنگر كه چگونه هستم؛آنگاه تصميم بگير.  </p>

 <b><p>کارءَ بکن پکّءَ   رندءَ مجن چکّءَ </p></b>
 <p>كارخود را خوب انجام بده تا مجبور نشوي  دوباره پشت سرت را نگاه كني(دوباره كاري بکنی).   </p>

  <b><p>دپءَ  ڈڈ اِنت،بلے پاد نداریت. </p></b>
 <p>در خودستایی تواناست،امّا در سختي و كارزار  ثابت قدم نیست.  </p>


 <p>بعضی از ضرب المثل ها دارای پشتوانۀ یک حادثۀ تاریخی و یا یک اتفاق سادۀ فردی و یا جمعی هستند.به عنوان نمونه  ضرب المثل اوّل  بیانگر یک حادثۀ تاریخی  و دوّمین بیانگر  اتفاق سادۀ فردی است:  </p>

 <b><p>جنگ په پودگیں رهتان اِنت             نیموْں گوْهرءِ هرّان اِنت  </p></b>
 <p>اين جنگ به خاطر كجاوه هاي فرسوده و قدیمی است،امّا بهانۀ آن  بچّه شتران گوْهر است.  </p>

 <b><p>ای جوْهانۓ جنگءَ،شوْمانی جنگ گهتر اِنت. </p></b>
 <p>دعوای هنگام شخم، بهتر از دعوای هنگام خرمن است.  </p>


 <p> بعضی از ضرب المثل ها نمونه هایی در فرهنگ های دیگر دارند و برای بعضی، نمونه ای در فرهنگ های دیگر یافت نمی شود. مثلاً در دو ضرب المثل زیر معادل ضرب المثل بلوچی اوّل  در فرهنگ فارسی به سادگی قابل دریافت است، در حالی که برای دوّمین  نمی توان معادلی در فارسی یافت: </p>

 <b><p>سر گوَپءُ سينگارگے نبوت، بانورءِ  پنگ (مُٹّءَ) چه بُنءَ  در كُت! </p></b>
 <p>عروس را آرايش نكرده،گيسوانش را از بيخ و بُن در آورده بود!   </p>

 <b><p>کبرانءَ کلمپوْگ مان نے </p></b>
 <p>در درون قبرها شاخۀ خشك درخت خرما دفن نكرده اند.{ بلكه آدمیان در آنها دفن هستند  </p>



<p>   نتیجه آنکه بخشی از گنجینۀ ادبی زبان بلوچی ضرب المثل های این زبان است که با سرنوشت تاریخی و فرهنگی این قوم گره خورده است. کاربرد این ضرب المثل ها در محاورات روزمرّه و یا در کلام مکتوب  حلاوت خاصی به شنونده و یا خواننده می بخشد و تاثیر مستقیم و غیر مستقیم در اندیشه، احساسات و جهان بینی او می گذارد. به همین دلیل  ضرورت دارد که این گنجینه در مکتوباتی گردآوری گردد، تا هر کس  به میزان نیاز و علاقۀ خود  از آن بهره برداشته و این گنجینۀ مکتوب به عنوان یک مدرک مستند  از نسل حاضر  به نسل های بعد منتقل شود.

 کتاب حاضر که توسط آقای رسول بخش کشاورز تألیف شده  بخش کوچکی از گنجینۀ  ضرب المثل های بلوچی را شامل می شود،در تعقیب این هدف نگاشته شده است و انتظار می رود با تلاش و همکاری همۀ علاقه مندان  به سر منزل مقصود برسد.


دکتر موسی محمود زهی عضو هیئت علمی دانشگاه ولایت- ایرانشهر
</p>


</body>
</html>
  ]]></string>

  <string name="manabee"><![CDATA[
<!DOCTYPE html>
<head>
<meta charset ="UTF-8">
<title></title>
</head>
<body dir="rtl">


<b><p> *آذر یزدی :قصه ها (نمونه هایی از مثل های قصه دار). چاپ افست گلشن. سال چاپ 1353 . </p></b>
<b><p> *نرماشیری اسماعیل :پژوهشی در فرهنگ و ادب ایرانشهر, پایان نامه کارشناسی ارشد زبان و ادبیات فارسی سال چاپ 1376. </p></b>
<b><p> *نسخه چاپ نشده تاریخ مکران, که توسط عبدلوهاب ایراندوست, معروف به آریا بلوچ گردآوری گردیده است. </p></b>
<b><p> *شاهوانی عبدالقادر: بلوچی زبان و ادب . سال چاپ 1998 ناشر: آکادمی و مرکز پژوهش کویته پاکستان. </p></b>
<b><p> *غلام فاروق و .:بتل گنج ویژه, چاپ شده در ماهنامه بلوچی لبزانک. </p></b>
<b><p> *هاشمی سید ظهور شاه : سید گنج – معابرترین فرهنگ زبان بلوچی – سید هاشمی آکادمی , سال چاپ 2000 میلادی , کراچی. </p></b>
<b><p> *رشید خان فرزند خان محمد :بتل, گشتن ,پژدانک ,گهنت.سال چاپ 2010میلادی . ناشر وفا لبزانکی مجلش تُمپ. </p></b>
<b><p> *استفاده از ماهنامه های زبان بلوچی و کتاب های زبان بلوچی چاپ شده در کشور پاکستان و همچنین یادداشت های عزیزانی که اسامی آنها در مقدمه کتاب اشاره شده است. </p></b>




</body>
</html>
  ]]></string>

</resources>
